**Задание за курсов проект № 10 - Лабиринт**

Да се напише програма, която генерира произволен лабиринт в ASCII формат с размер 20х80 символа. За обозначаване на вътрешността на лабиринта (т.е. стените му), да се използва символът ‘#’, за обозначаване на границите му - ‘-’ за хоризонталните граници и ‘|’ - за вертикалните.

Началото в лабиринта да е обозначено с буквата S, която да има координати (1, 1) и изходът на лабиринта да е обозначен с буквата E с координати - (78, 78).

Лабиринтът трябва задължително да има път от началната точка до изхода, който да съдържа поне три завоя.
От началната точка трябва да излизат и още поне 5 уникални пътя, като поне три от тях да са с дължина повече от 35 клетки (т.е. символа). Тези пътища не е задължително да стигат до изхода или границите на лабиринта. Ширината на пътищата в лабиринта са 1 символ за хоризонталните и 2 символа - за вертикалните пътища.
Резултатът (т.е. лабиринтът) да се записва в текстов файл.

**Пояснение:** Необходимо е всеки път при изпълнението на програмата да се генерира на случаен принцип е уникален лабиринт. Не се допуска използване на предварително готови шаблони за създаване на лабиринтите.

![maze2](https://user-images.githubusercontent.com/96446768/208107837-1fad1f55-857c-4b5b-ae95-5910d5cbb0e2.png)
